\chapter{Другий клас}

\problem
Діти збирали горіхи. Маша в кошик поклала 17 горіхів.
Федько на 12 більше ніж Маша. А Іванка на 14 менше, ніж Федько.
Скільки горіхів разом зібрали діти?


\problem
У Іванки в зошиті лишилось 8 чистих аркушів.
У Марії --- на 6 аркушів менше.
А у Федька стільки, скільки у дівчат разом.
Скільки чистих аркушів лишилось в зошиті кожного учнів БеркоШко?


\problem
Міша і Сергій привезли з базару 5~кг картоплі, 2~кг моркви,
3~кг цибулі і 1~кг буряків.
Прибігли школярики і допомогли принести до школи 6~кг овочів.
Які овочі принесли діти до школи?


\problem
Дослідження циферблату.
Якщо годинна стрілка стоїть на 2, де вона опиниться через 3 години?
Якщо стоїть на 10, де буде через 5 годин?
На 11, де буде через 18?


\problem
Запиши математичною мовою словесні вирази:
\begin{enumerate}
    \item число 7 збільшили на 12
    \item 24 зменшили на 8
    \item різниця між числами 5 і 8
    \item від 15 забрали 3
    \item 13 додали до 3
    \item сума чисел 7 і 4
    \item взяли разом 3 і 5, а потім додали до суми чисел 7 і 4
    \item від різниці чисел 10 і 4 мають забрати різницю чисел 5 і 3
\end{enumerate}
Яка відповідь вийде у кожному з випадків? Обчисли.


\problem
Роздивись математичний вираз:
\[
(4 – 2) + 5 + (7 – 3) – (10 – 3)
\]
\begin{enumerate}
    \item Скільки арифметичних дій (додавань та віднімань)
    треба зробити щоб дістатись відповіді?
    \item Виконай дії у правильному порядку.
    Окремо запиши кожну дію, що виконав.
    \item Спробуй прочитати та записати цей вираз словами
    (подібно до того, як записані словесні вирази в попередньому завданні).
\end{enumerate}


\problem
В понеділок Сашко не встиг придумати 16 завдань з математики,
з них 6 – для Федька, а решту – для Марії і Іванки порівну. 
У вівторок Сашко не встиг придумати ще 5 завдань,
по 2 для Іванки з Федьком, а решту – для Марії. 
Коли прийшла середа, Сашко захотів придумати
ще по 2 завдання для кожного з учнів, але знову не встиг. 
А потім настав четвер, у БеркоШко почались заняття
і придумувати завдання з математики було вже запізно.

Питання:
Скільки всього завдань з математики не встиг придумати Сашко цього тижня?
Для кого з учнів Сашко не встиг придумати найбільше завдань?
Чи відрізняється кількість непридуманих завдань для кожної з дівчат?
Якщо так, то на скільки?
Для кого Сашко не встиг придумати парну, а для кого непарну кількість завдань?


\problem
Обідали 8 вовченят і 6 зайченят. Було 10 морквин і 8 котлет.
Відомо, що кожна тваринка з'їла те, що їй зазвичай подобається
і рівно по одній.
Скільки котлет залишилося? А морквин? Запиши розв'язок охайно.


\problem
Маша стрибнула в довжину на 1 метр.
Федьковий результат відрізняється на 23 сантиметри.
На яку відстань стрибнув Федько?


\problem
Знайди і виправ помилки:
\begin{multicols}{2}
    \begin{enumerate}
        \item 37 + 12 = 50
        \item 27 – (9 + 3) = 15
        \item 32 – (11 – 7) = 28
        \item 11 + 11 + 11 = 44
        \item (16 – 8) + 13 = 22
        \item (13 + 8) – (13 – 8) = 16
        \item (13 + 8) + (13 – 8) = 16
        \item (13 – 8) + (13 – 8) = 13
    \end{enumerate}
\end{multicols}


\problem
Накресли один відрізок довжиною у стільки сантиметрів, скільки тобі років.
А другий відрізок – скільки років твоєму молодшому братикові чи сестричці.
За малюнком визнач на скільки років ти старший.
Запиши розв’язання прикладом.


\problem
Зранку Марія принесла до БеркоШко новорічний подарунок у червоній коробці.
Всередині було 42 цукерки.
Весь день діти вчились, грались, обідали і поїли всі цукерки.
Впродовж дня, Марія з’їла 12 цукерок, Федько – на 2 більше ніж Марія,
а Іванка – на 4 менше ніж Федько.
Пригостили також і меншеньких. Платонові і Василькові дісталось по 2 цукерки.
А Варуся одну цукерку з’їла сама, а іншу – віддала Іванці.

Хто в БеркоШко з’їв більше цукерок: хлопчики чи дівчатка?
Запиши скорочену умову, зроби малюнок, запиши розв’язок
математичною мовою (прикладами) і відповідь.


\problem
Виріши приклади, запиши проміжну дію:
\begin{multicols}{2}
    \begin{enumerate}
        \item (22 + 7) – (21 – 13) = 
        \item (22 – 7) + (21 – 13) = 
        \item (22 – 7) – (21 + 13) = 
        \item (22 + 7) + (21 – 13) = 
        \item (22 – 7) + (21 + 13) = 
        \item (22 + 7) – (21 + 13) = 
        \item (22 – 7) – (21 – 13) = 
        \item (22 + 7) + (21 + 13) = 
    \end{enumerate}
\end{multicols}


\problem
Татусі вирішили зробити дітям гойдалку в дворі.
Вирішили, що висота гойдалки має бути 1 м і 80 см.
Привезли два стовпи-опори, довжиною 2 м 40 см.
Якої глибини мають бути ями, щоб вкопати опори для гойдалки?


\problem
Суботнім ранком у дворі БеркоШко мужики рубали дрова.
Спершу Сергій розрубав 3 колоди, кожну на 4 полінця.
Потім Сашко розрубав ще 4 колоди, кожну також на 4 полінця.
А Андрій рубав колоди лише навпіл, розрубав 8 колод.
Потім вони зібрали усі полінця і склали під лежанкою біля пічки.

Скільки полінець лежить під лежанкою?
Запиши скорочену умову, зроби малюнок,
запиши розв’язок математичною мовою (прикладами) і відповідь.


\problem
Де трикутників більше?


\problem
У Василька було троки копійочок.
Якось він знайшов монетку в 10 копійок, а потім ще п’ятачок.
Він попросив Федька порахувати, скільки в нього тепер стало грошей,
виявилось, що 59 копійок.
Скільки копійок було у Василька спочатку?
А які монетки могли в нього бути? 


\problem
Аркуш із завданням забули на столі і малята заляпали його фарбою так,
що деякі цифри зовсім пропали.
Але ми все-таки спробуємо його розв’язати.

Порівняй:
% TODO: digit boxes, math mode
\begin{multicols}{2}
    \begin{enumerate}
        \item 25 + 5a v 50
        \item 7a – 11 v 50
        \item 65 + aa v 50
        \item 44 – a v 50
        \item 72 + aa v 50
        \item 28 + 1a v 50
        \item 21 – a v 50
        \item 66 – 3a v 50
    \end{enumerate}
\end{multicols}


\problem
Андрій стрибає в довжину з місця на 1 м 90 см.
А хотів би стрибнути на 2 м 60 см.
Наскільки далі потрібно навчитись стрибати Андрієві?


\problem
Знайди якогомога більше розгорток кубика.


\problem
На обід у БеркоШко насмажили 32 котлетки.
Марія, Федько, Іванка, Оля, Катя, Олеся і Валя з’їли по 2 котлети,
а Василько, Платон і Варуся – по 1.
На скільки менше котлет залишилось, аніж з’їли за обідом.


\problem
Скільки тобі років?
А скільки років твоєму братикові чи сестричці?
Скільки років буде тобі, коли твій братик/сестричка стане такий як ти?


\problem
Яке число знаходиться посередині між:
\begin{multicols}{3}
    \begin{enumerate}
        \item 3 і 5
        \item 7 і  12
        \item 8 і 14
    \end{enumerate}
\end{multicols}


\problem
Скільки горіхів та на яку шальку треба покласти (або забрати),
щоб врівноважити терези, якщо:
\begin{itemize}
    \item на лівій шальці 19 горіхів, на правій – 13?
    \item на лівій 12, на правій – 24?
    \item на лівій 8, на правій – 27?
\end{itemize}


\problem
Ділення:
\begin{enumerate}
    \item 20 яблук розділити між 4 людьми.
    \item 23 олівці розподілити між 3 людьми.
    \item з 16 клітинок скласти 4 однакових квадрата;
    \item 9 кошенят треба роздати 4 хлопчикам;
    \item На тарілці було 27 млинців. 5 учнів з'їли майже усі,
    кожен з'їв однакову кількість.
    Скільки млинців з'їли, скільки залишилось?
    \item У відрі було 34 стакани компоту.
    За день 6 людей випили майже увесь компот,
    кожен випив однакову кількість стаканів компоту.
    \item Складіть найбільший прямокутник використавши
    не більше ніж 23 клітинки.
    \item Складіть найбільший прямокутник використавши
    не більше ніж 26 клітинок.
    \item На розв'язання кожного прикладу хлопчик витрачає 7 хвилин.
    Скільки прикладів він зможе розв'язати за годину?
    Скільки часу в нього залишиться?
\end{enumerate}


\problem
Тарган за 3 хвилини проповз 18 метрів.
Він не зупинявся, і повз весь час не сповільнюючись або прискорюючись.
Як думаєш якої довжини шлях він проповзає за 1 хвилину?
А за 7 хвилин?


\problem
Спробуй намалювати квадрат що складається рівно з 2 клітинок.
Якщо вийшло, то чи зможеш ти намалювати квадрат,
що складається рівно з 8 клітинок?


\problem
Тато-слон приніс слоненяткові чимало кавунів
і мама-слониха також трохи принесла.
Слоненя з’їло частину тих кавунів.
Скільки кавунів залишилось?


\problem
У БеркоШко будо 4 дітей. Кожний з’їв по 3 оладці.
А залишилось – вдвічі більше, ніж діти з’їли.
Скільки було оладців?


\problem
У Робіна Гуда в колчані було чимало стріл.
Він прийшов на турнір і стріляв по мішенях.
В кожну мішень він влучив однакову кількість разів
і жодного разу не промахнувся.
По завершенні змагання в нього залишилось трішки стріл.
Як дізнатись, скільки стріл Робіна влучило в кожну мішень?


\problem
Зазвичай речення звичайної мови розповідають про людей, об'єкти,
переповідають думки.
Але бувають речення що розповідають самі про себе.
Наприклад, наступні речення розповідають про себе і кажуть правду:
\begin{itemize}
    \item Це речення написане українською мовою.
    \item Я придумане Сашком і надіслане до тебе
    за допомогою комп’ютерної мережі.
\end{itemize}
От і ще приклад (з російської мови):
\begin{itemize}
    \item В этой фразе двадцать восемь букв.
\end{itemize}
А от приклад речення, що розповідає про себе, але неправду:
\begin{itemize}
    \item Ти не зміг мене прочитати.
\end{itemize}

% TODO: вставити сюди типу "Завдання:"
\begin{enumerate}
    \item Придумайте принаймні 8 речень що розповідають про себе.
    Серед них має бути половина правдивих, а інша половина – неправдивих.
    \item Спробуйте придумати правдиве речення про кількість букв
    у самому собі українською мовою. 
    \item Спробуйте придумати речення що розповідає саме про себе,
    але не вдається визначити чи воно правдиве, чи ні.
\end{enumerate}


\problem
В одній країні стався сильний снігопад – за одну ніч
(з вечора до ранку – за 12 годин) випало близько 8 см снігу.
З'ясуй, якщо б сніг продовжував так само падати і далі,
то за який час він би повністю засипав значну частину легкових автомобілів.
(Якщо тобі раптом здалося, що чогось в умові задачі не вистачає –
проведи необхідні досліди або вимірювання).


\problem
Які числа можна записати замість букв, щоб рівності стали вірними?
% TODO: math mode typography
\begin{enumerate}
    \item (5 + п) : 4 = 23 (і остача 3)
    \item 25 + (23 – 3 * к) * 2 = 47
\end{enumerate}


\problem
Придумай три приклади для яких наступне має бути правдою.
Кожен приклад має складатись з чотирьох чисел – 16, 12, 6, 4,
поєднаних трьома діями – додавання, віднімання та множення.
Якщо потрібно можна використовувати дужки.
\begin{enumerate}
    \item в першому прикладі можна за бажанням або
    спочатку виконати множення, або додавання;
    \item в другому прикладі – обов'язково другою дією має
    виконуватись множення (не вийде його виконати першим або останнім);
    \item у третьому прикладі – множення обов'язково має бути останньою дією.
\end{enumerate}
У всіх трьох прикладах вийде провести всі обчислення і отримати відповідь. Знайдіть ті відповіді.


\problem
Запиши математичною мовою і знайди значення виразів:
\begin{enumerate}
    \item різниця чисел 34 і 23;
    \item сума чисел 35 і 27;
    \item різниця чисел 25 і 76;
    \item добуток чисел 3 і 15;
    \item чотири рази по дев'ять;
    \item п'ять десятків і сім взяли разом із шістьма десятками.
    \item добуток чисел 3 і 4 взяли разом із різницею чисел 7 і 5
\end{enumerate}


\problem
Спостереження за дужками.
У виразі: $10 – 4 + 3 – 2 – 1$ спробували розставити дужки різними способами,
і отримали 9 різних виразів:
% TODO: math mode typography
\begin{multicols}{2}
    \begin{enumerate}
        \item (10 – 4) + 3 – 2 – 1
        \item 10 – (4 + 3) – 2 – 1
        \item 10 – 4 + (3 – 2) – 1
        \item 10 – 4 + 3 – (2 – 1)
        \item (10 – 4 + 3) – 2 – 1
        \item 10 – (4 + 3 – 2) – 1
        \item 10 – 4 + (3 – 2 – 1)
        \item (10 – 4 + 3 – 2) – 1
        \item 10 – (4 + 3 – 2 – 1)
    \end{enumerate}
\end{multicols}
Виконай дії і знайди значення кожного з виразів.
Порівняй отримані відповіді із значенням початкового виразу,
того що без дужок.
Виявиться, що від розставлення дужок в деяких виразах змінилося
значення (відповідь), а в деяких – залишилося таке саме
як було у виразі без дужок.
Випиши окремо, на одну сторінку – вирази де присутність дужок
не змінила значення, а на іншу сторінку – ті вирази,
де від розставлення дужок відповідь змінилася.
Як думаєш, що спільного є в розташуванні дужок у виразах
де відповідь не змінилася?
А що спільного є в розташуванні дужок у виразах на іншій сторінці?
Запиши свої думки-відповіді.


\problem
У багаторукого Шиви 6 рук і на кожному пальці – каблучка.
Скільки каблучок у Шиви?


\problem
Задача за мотивами гри «Супер фермер»
% TODO: formatting
Ти маєш 14 кролів, 1 вівцю, 3 поросяти і 3 корови. 
Скільки коней і собак ти можеш виміняти якщо: 
1 кінь = 2 корови, 
1 корова = 3 свині = великий пес, 
1 свиня = 2 вівці, 
1 вівця = 6 кролів = малий пес. 
Хто залишиться?


\problem
Ширина фігур.
Якої найменшої ширини має бути коридор,
щоб через нього зміг пролізти квадратик?
А який найширший коридор може квадратик перекрити?
Замалюй. Також замалюй найвужчий і найширший коридор для кола.


\problem
Яке число можна підставити замість букви, щоб рівність стала вірною:
Будь уважним, можливо, що в деяких прикладах замість букви підходить декілька чисел.
% TODO: math mode
\begin{multicols}{2}
    \begin{enumerate}
        \item А : 12 = 6
        \item 12 : А = 6
        \item 12 : А = 1
        \item А : 12 = 1
        \item А : А = 1
        \item А : А = 6
        \item А : А = А
        \item А * А = А
    \end{enumerate}
\end{multicols}
