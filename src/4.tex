\chapter{Четвертий клас}

\problem
Розділи торти порівну на всіх запрошених:
\begin{enumerate}
    \item 6 тортів на 48 гостей;
    \item 8 тортів на 48 гостей;
    \item 9 тортів на 108 гостей;
    \item 15 тортів на 120 гостей.
\end{enumerate}


\problem
У кожного учня в БеркоШко є: зошити в клітинку – з математики,
з живого світу і два зошити з англійської, зошити в лінійку – 
з російської і української мови, а також альбоми з музики і дослідів.
Скільки зошитів у всіх учнів БеркоШко разом?


\problem
Валя замовила футболки для Варі, Макса, Росави – бо їм не дісталось навесні,
а також для Федька, Машки і Сашка, бо вони свої за літо зносили або загубили :)
За всі футболки разом вона заплатила 696 грн.
Скільки коштує друк однієї футболки? 


\problem
Бабуся в’язала шкарпетки бійцям добровольчого батальйону.
Спершу плела з синіх ниток, а коли сині закінчились, почала плести коричневі.
За два тижні вона встигла сплести 14 пар шкарпеток.
\begin{enumerate}
    \item З якою швидкістю бабуся в’яже шкарпетки? 
    \item Скільки шкарпеток (скільки штук) синього кольору сплела бабуся,
    якщо вона помітила, що коричневих вийшла рівно четвертинка.
\end{enumerate}


\problem
Визнач відстані:
% TODO: table
Відрізок
Приблизно, см
Точно, см
BC
AE
ED
AF
EF
FD


\problem
Запиши скорочену умову – лише те, що необхідне для розв’язання,
зазнач одиниці вимірювання величин в дужках, пояснення до кожної дії
і відповідь.

Першою країною, яка почала досліджувати космос був Радянський союз (СРСР),
в той час Україна була в його складі. Потім активно долучились США.
Зараз космічні дослідження переважно міжнародні.

Трохи історії перших років космонавтики:
В 1957 році в космос запустили перший супутник «Спутник-1» (СРСР).
Перша тварина у космічному просторі - собака Лайка на «Спутник-2»
у 1957 році (СРСР).
Першим космонавтом став Юрій Гагарін в 1961 році (СРСР).
Вперше до Місяця долетів корабель «Луна-2» (без людей) у 1959 році,
а в 1970 році на Місяць доставили перший автоматичний планетохід —
«Луноход-1» (СРСР).
Вперше у відкритий космос вийшов Олексій Леонов у 1965 році (СРСР).
Першою людиною, що висадилась на Місяць став Ніл Армстронг в 1969 році (США).
Далі було ще багато цікавого - польоти до інших планет і орбітальні станції,
кому цікаво - можете почитати детальніше.
Перший український космонавт часів незалежності України - Леонід Каденюк.
У 1997 році він літав в космос у складі міжнародної команди корабля «Колумбія».
Його завданням було дослідження впливу невагомості на розвиток рослин:
ріпи, сої і моху. Політ тривав 16 днів. У нього було по 12 рослин кожного виду.
Щодня він обстежував рослини і результати досліджень записував у протокол,
про кожну рослинку - на 1 сторінку. Наприкінці польоту Леонід Каденюк
написав звіт про вплив невагомості на рослини, який мав 3 розділи.
Перший розділ - вступ - мав 37 сторінок. Другий розділ містив всі
протоколи досліджень. А в третьому розділі були описані висновки -
на 16 сторінках.
(Насправді, я не знаю, скільки саме сторінок було у звіті Леоніда Каденюка,
але сам космонавт, його політ і дослідження рослин - точно були :) )


\problem
Виріши рівняння:
\begin{multicols}{2}
    \begin{enumerate}
        \item 4096 = 6194 - х
        \item 678 – 3 * х = 597
        \item 87 – х = х + 37
        \item 2х + 66 = 117 – х
        \item 831 - 3х = х + 391
    \end{enumerate}
\end{multicols}


\problem
Задача про авантюриста Джека

% TODO: dialog / citation
- А хто такий авантюрист?
- Слово походить з французької мови aventure – «пригода»,
або англійської adventure. Але це не будь-яка пригода,
в українській і російській мові воно набуло певного відтінку...
Зараз зрозумієте.

Жив собі Джек. І якось йому спало на думку вирушити на розшуки скарбів,
але у нього не було ні карти, ні команди, нічого. Тоді він позичив
у сусідів 20 піастрів і вирушив в порт, найматись на корабель.

Як і всім авантюристам, на початку йому дуже щастило.
У портовому кабаку він познайомився з капітаном, який саме шукав
матросів на корабель. Подеякували, що саме для пошуку скарбів.
Капітан спершу не хотів брати Джека, але той віддав йому всі свої
гроші і сказав, що працюватиме просто за харчі, аби його тільки взяли.

Так корабель із капітаном  дванадцятьма матросами, одним з яких був Джек,
вирушив на пошуки. У капітана справді знайшлась карта закопаних скарбів,
і він виявився чесною людиною і запропонував розділити знахідку по-чесному.
Всім матросам однакові долі, а капітанові - вдвічі більше, бо карта його.
Всі із цим погодились.

4 роки корабель шукачів нишпорив морями та океанами в пошуках острова
скарбів і зрештою таки знайшов. Велику скриню, в якій виявилось
2 340 золотих піастрів.

Їх розділили: капітанові - 2 долі, 12 матросам - по одній:

Ті монети, що не змогли поділити, кинули в море - на знак вдячності
за сприятливий вітер. І всі команда вирішила пливти далі у пошуках пригод,
але Джекові вже дуже кортіло додому. Тому він попрощався, забрав свою
частку скарбу і зійшов у найближчому порту. Повертатись додому йому було
через півсвіту, але пощастило домовитись з кораблем, що вирушав у його
рідні краї, за 10 піастрів.

Плив Джек дуже довго, майже рік, бо саме настав сезон штормів.
Втім таки дістався додому.

Першим ділом від пішов до сусіда віддати борг.

А той розказав Джекові, що вирушаючи в подорож, Джек забув заплатити
ренту за будинок і всі ці 5 років банк нараховував йому борг.

Спантеличений Джек пішов у банк, до йому виписали квитанцію на 150 піастрів,
які він мав сплатити негайно, аби не потрапити у боргову яму.

Джек порахував гроші і зажурився. Довелося знову позичати у сусіда.

А ввечері Джек сидів на ганку свого будинку і мріяв про те,
яким би мав бути той скарб, щоб йому не довелося знову залазити в борги...

- Так от, авантюрист може віддати 5 років свого життя на розшуки скарбів,
лишившись по тому ні з чим :)


\problem
Намалюй положення стрілок за підказками:
\begin{enumerate}
    \item пів на восьму
    \item 09:15
    \item за чверть п’ята
    \item 16:55
    \item двадцять хвилин по дев’ятій
    \item двадцять хвилин на дев’яту
    \item перша
    \item за 25 хвилин десята
\end{enumerate}


\problem
На Берківці потрібно було замовити дрова.
В кожну з 5 хаток 5хаток і ще у Рогатий дім потрібно по 4 куб. м дрів,
а в школу – 6 куб. м.
У самоскид вміщається 6 куб. м, які коштують 2 800 грн.

Скільки машин дрів необхідно замовити? Скільки це коштуватиме? 
Як розподілити дрова між усіма хатками порівну?

Коли привезли першу машину, самоскид скинув дрова на купу і 5 людей
складало дрова в дровітниці. Їм знадобилося 3 години.
Скільки часу знадобиться 3 людям, щоб розкласти таку саму кількість дрів?
А якщо комусь доведеться працювати насамоті, скільки часу він складатиме дрова?


\problem
Дізнайся довжини мостів в Києві: Московського, Патона,
мосту закоханих в Маріїнському парку, Залізничного мосту.
Визнач найдовший, найкоротший.
Якщо довжина тролейбуса 18 м, то скільки таких тролейбусів
вміститься на кожному мосту, впритул один за одним?


\problem
Тома прочитала цікаву книжку за 15 днів. В книжці було 315 сторінок.
Потім цю книжку попросила почитати Іванка. Їй книга так сподобалась,
що вона читала кожного дня на 7 сторінок більше, ніж Тома.
Через скільки днів Іванка зможе повернути Томі книжку?


\problem
Виріши нерівності:
\begin{multicols}{2}
    \begin{enumerate}
        \item 9000 : а > 450
        \item 11 * x > 1870
        \item 4 * y – 8 <= 100
        \item 5 * (k + 17) >= 175
    \end{enumerate}
\end{multicols}


\problem
Підрахувати, скільки хлібу з’їдає твоя родина за тиждень.
Якого розміру поле мала обробити родина, щоб мати хліб на весь рік?
Якщо всередньому родина з чотирьох осіб: тато, мама і двоє діток,
з’їдає 4 хлібини на тиждень. Вважаємо, що 1 хлібина важить 1 кг,
а борошна на неї потрібно 400 г. Вихід борошна із зерна – 4/5 його ваги.
А на одному гектарі вирощують від 10 до 150 центнерів пшениці,
залежно від врожайності ґрунтів і сприятливості умов.
Приймаємо середній показник по Україні за часів СРСР –
40 центнерів з 1 гектара.


\problem
Том Сойєр сам міг би пофарбувати паркан за 6 годин,
а Гекльберрі Фінн – за 3 години. Але вони почали фарбувати його вдвох,
одночасно, з протилежний кінців, назустріч один одному.
Через який час вони зустрінуться, пофарбувавши весь паркан,
довжина якого 120 м?


\problem
Зустрілись у прерії два ковбої Том і Джері. Постояли, побалакали та й
роз’їхались кожний на своє ранчо. Том поїхав зі швидкістю vТома на схід,
а Джері, зі швидкістю на х більшою – на захід. Їхали до своїх ранчо
вони однаковий час t. Яка відстань між ранчо Тома і Джері?

А тепер обчисли відстань, якщо швидкість Тома 47 м/хв,
у Джері – на 4 м/хв більше, а роз’їжджались вони 2 години?


\problem
Відстань між двома містом Бурмосиків і містом Викрутасиків – 204 км.
Викрутасики добігають в гості до Бурмосиків за 6 годин.
За скільки годин доходять в гості Бурмосики,
якщо їхня швидкість на 22 км/год менша, ніж швидкість Викрутасиків?


\problem
Незавершена мандрівка

Троє хлопців з містечка Радомишль, що на річці Тетерів, зробили пліт.
І зібрались вирушити на ньому в мандри до моря. Запаслись харчами,
теплим одягом, картою, різним інструментом і о 9 ранку відпливли вниз
за течією. Вже опівдні вони пропливли повз село Березці, в якому жила
бабуся одного з хлопців, а він знав, що до того села відстань 6 км.
Отже вони могли дізнатись з якою швидкістю вони сплавляються
і розрахувати, коли дістануться до моря.

Але не все так сталося, як гадалося. Цього дня тато одного з хлопців
о 9:00 відплив на своєму катері вверх по течії. Катер був доволі швидкий,
минулого літа на озері його швидкість була 14 км/год.

І ось, коли відстань між ними (катером і плотом) становила вже 84 км,
він зрозумів, що хлопці попливли в мандри і до вечері додому не встигнуть.
Розвернувся і поплив їх наздоганяти.

Скільки часу минуло з відчалювання у Радомишлі, до того як тато
розвернув човна і поплив навздогін хлопцям?
Скільки часу він їх наздоганятиме?
Яку відстань встигнуть пропливти хлопці на плоті допоки тато їх не перехопить?


\problem
Прямокутний лист фанери довжиною 5 дм і шириною 3 дм розпиляли на квадратики,
зі стороною 1 см.
Скільки таких квадратиків вийшло?


\problem
Збираючись в похід, Макс купив собі новий тент і для міцності вирішив
обшити його тасьмою. Ширина тенту – 6 м, а довжина – на 4 м більша.
Скільки метрів тасьми йому знадобиться для цього?


\problem
Вовк пробіг певну відстань за якийсь час.
Лось чверть цього шляху пробіг за час, вдвічі менший.
На скільки швидкість лося менша за швидкість вовка?


\problem
За прогнозом погоди від 1 січня 2015 року, температура повітря вдень
в Києві складатиме:

\begin{multicols}{2}
    7 січня – 0 градусів

    8 січня –0 градусів

    9 січня – 0 градусів

    10 січня – 2 градуси

    11 січня – 3 градуси

    12 січня – 4 градуси

    13 січня – 3 градуси

    14 січня – 2 градуси

    15 січня – 2 градуси

    16 січня – 4 градуси
\end{multicols}

Яку середню температуру повітря очікують в Києві з 7 до 16 січня?


\problem
Виріши рівняння:
\begin{multicols}{2}
    \begin{enumerate}
        \item х : 100 = 0
        \item х + 100 = 100
        \item х * 100 = 100 000
        \item х – 100 = 100 000
    \end{enumerate}
\end{multicols}


\problem
Обчисли:
\begin{enumerate}
    \item 1530 : (12 * 6 – 38) * 15
    \item 4840 + 12 903 – 80 125 : 5
    \item (420 * 20 – 210 * 30) : 100 * (600 – 591)
    \item (500 * 10 – 500 : 10) * 6 : (1000 – 997)
\end{enumerate}


\problem
Щомісяця батьки дають хлопчикові 100 грн, з них 65 грн він витрачає
на проїзд і смаколики, а решту відкладає на придбання моделей літачків.
Через який час він назбирає вдосталь грошей, щоб придбати 50 моделей літачків,
кожний з яких коштує 28 грн.


\problem
Жіночка продає в метро календарі.
Закупає у видавництві 12 календарів за 50 грн, а продає кожний по 5 грн.
Скільки вона заробить, якщо продасть 30 календарів?


\problem
Черепашка з дитинства мріяла подорожувати. І ось одного сонячного ранку
вона поклала в наплечник GPS-навігатор, щоб не заблукати,
і вирушила в мандрівку.

Першого дня вона доповзла до лісу і влаштувалась на ночівлю під крислатим
дубом. Перед сном черепашка визначила за навігатором, що цього дня
проповзла рівно 2645 м.

Другого дня вона мандрувала лісом, шаруділа листям, милувалась сонячними
променями, які пробивались крізь гілля, ласувала ожиною і суницями.
І ввечері знову перевірила за навігатором яку ж відстань вона подолала.
Виявилось, що за другий день вона проповзла рівно стільки ж,
скільки й за перший.

А третього дня їй вдалося доповзти до гарного лісового озера,
вона влаштувалась на крутому беріжку і спробувала визначити тепер
яку відстань вона проповзла, але в навігаторі щось заглючило
і він не показував відстані.

Черепашка засмутилась і почала натискати на всі кнопочки меню врізнобій
і раптом навігатор видав повідомлення, що за третій день вона проповзла
на 1740 м менше, ніж за попередні два дні разом.

То як далеко від дому відповзла черепашка?


\problem
Підприємець придбав 18 дюжин стільців по 3000 грн за дюжину.
За перевезення заплатив 800 грн.
Відтак кожний стілець продав за 300 грн.
Скільки він заробив?


\problem
У коробці 80 сірників, коштує вона 1 грн.
Скільки коштують 2000 сірників?


\problem
Перед тим як їхати з БеркоШко на музику, Клим і Макс сіли перекусити курагою.
Макс з’їв вдвічі більше за Клима, а Клим на 6 куражинок менше за Макса.
Скільки кураги з’їв Клим?


\problem
На яке число треба поділити 22849 так, щоб вийшло 36 і ще 25 в остачі?


\problem
По дорозі до школи Клим відшукує воронячі гнізда. Вже нарахував 21 гніздо.
Навесні в кожному з них з’явиться в середньому по 3 вороненятка.
Цікаво, скільки вороненят народиться тут за 5 років?


\problem
Чи можна намалювати хатку, на відриваючи олівця від паперу і на проводячи
жодну лінію двічі?
З якої точки варто починати?


\problem
На Великому Пагорбі на сторожі сиділи двоє індіанців.
Орлине Око – в племені ірокезів і Вертлявий Тхір з племені делаварів.

Раптом вони помітили на узліссі блідошкірих, які шикувались для нападу.
Кожний з індіанців побіг попередити своє плем’я.
Табори обох племен розташовані на однаковій відстані від Великого Пагорба –
5 кілометрів, але делавари дізнались про напад блідолицих через 20 хвилин,
а ірокези – через 30 хвилин.

На скільки Вертлявий Тхір бігає швидше за Орлине Око?


\problem
Збільши у 68 разів частку суми чисел 4893 і 1527 та числа 30.


\problem
Два потяги одночасно виїхали назустріч одне одному.
Швидкість одного 80 км/год, а другого – 7/8 від швидкості першого потяга.
Через 2 години після початку руху їм залишалося проїхати
1/3 початкової відстані.
Скільки кілометрів становила відстань між потягами на початку?


\problem
Який середній вік людей, які перебувають у БеркоШко просто зараз?


\problem
Одного дня беркошколярики прийшли до школярики завжди о 9:15.
Знайшли на поличці пісочний годинник на 15 хвилин і почали відміряти ним час.
Щойно пісок пересипався з однієї чаші годинника в іншу,
його знову перевертали, навіть під час занять,
навіть під час великої перерви.
Впродовж дня діти встигли перекинути годинник 27 разів.
І коли пісок пересипався востаннє, всі пішли додому.
О котрій годині всі пішли додому того дня?


\problem
Для розписування писанок перед Великоднем Женя попросила всіх понавидувати
вдома яєць і принести до БеркоШко. Коли всі діти поскладали принесені яйця
в лоточки, видалося заповнити 4 лотки на десяток яєць і 2 – на 18.
Ще один лоток на 15 яєць принесла з собою Женя.
Діти старанно робили писанки, топили віск, обережно малювали писачками,
але декілька яєць все ж таки виковзнули з рук і розбились.
Коли діти закінчили заняття писанкарством, то нарахували 87 готових писанок.
То скільки яєць розбилося?


\problem
Якось Тома, Юля, Клим, Федько, Іванка, Варя, Маша і Макс гралися
в індіанців і випадково знайшли поза школою моток ліски, довжиною 7 м 44 см.
І вирішили зробити з неї тетиву для своїх луків.
Як розділити ліску на всіх порівну і якої довжини тетива вийде у кожного?
